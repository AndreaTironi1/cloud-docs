La Trasformazione della PA aka Processi in Corso
================================================

Nel 2013 AgID ha effettuato `un primo censimento <http://www.agid.gov.it/agenda-digitale/infrastrutture-architetture/razionalizzazione-del-patrimonio-ict-pa/censimento-data>`__ su 990 data center della PA, 
rilevando una forte frammentazione delle risorse e frequenti situazioni di inadeguatezza tecnologica.
La successiva ricognizione effettuata da AgID nel corso del 2016 ha indicato che, tra gli interventi di spesa ICT delle Pubbliche amministrazioni centrali (PAC), 
quelli relativi ai data center risultano i più numerosi, `per un importo pari a circa il 
39% del totale <http://pianotriennale-ict.readthedocs.io/it/latest/doc/allegati/3_quadro-sinottico-della-spesa-ict-nelle-pubbliche-amministrazioni-centrali.html>`__. 
Ne emerge l’importanza della razionalizzazione delle infrastrutture fisiche, anche dal punto di vista economico. 
Per quanto riguarda le attività di virtualizzazione del parco macchine, la Pubblica amministrazione ha utilizzato il cloud in modo estremamente frammentato, limitandosi all’adozione di pochissime soluzioni.

Considerando la situazione di elevata frammentazione e disomogeneità dei sistemi informativi delle PA, con questo documento viene definito un **percorso evolutivo che accompagni le PA stesse verso un utilizzo efficiente e flessibile delle tecnologie ICT** al fine di garantire elevate economie gestionali a favore di una maggior reattività nell’erogare servizi più adeguati alle esigenze di cittadini ed imprese.



.. toctree::

   razionalizzazione.rst
   qualificazioni.rst
   cloud-enablement-program.rst