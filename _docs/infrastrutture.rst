Infrastrutture
==============

Le Infrastrutture fisiche nazionali sono, principalmente, gli *asset*
hardware necessari per la realizzazione del Piano Triennale per l’Informatica nella Pubblica Amministrazione 2017 - 2019.

Le Infrastrutture sono pertanto suddivise in tre categorie:

-  data center, in cui ricadono le attività e le infrastrutture
   individuate per la razionalizzazione dei centri elaborazione dati
   (CED) della Pubblica amministrazione;

-  *cloud*, che contiene le attività e le iniziative volte a realizzare
   la migrazione da fisico a virtuale dei data center della Pubblica
   amministrazione, beneficiando dei servizi che saranno offerti dal
   *cloud* della PA;

-  connettività, a cui afferiscono le attività e le infrastrutture utili
   (i) all’incremento e alla razionalizzazione delle spese per la
   connessione alla rete Internet da parte delle Pubbliche
   amministrazioni e (ii) alla sua diffusione nei luoghi pubblici e
   negli uffici della Pubblica amministrazione.


