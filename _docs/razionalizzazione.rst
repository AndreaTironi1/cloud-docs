Razionalizzazione ICT
=====================

Per realizzare una razionalizzazione ICT della Pubblica Amministrazione (PA) è necessario partire dal `Censimento del Patrimonio ICT della PA <https://censimentoict.italia.it/>`_.
Il Censimento del Patrimonio ICT della PA si propone, con cadenza
annuale, di rilevare i dati necessari per delineare il quadro
informativo/statistico sulle principali installazioni informatiche a
livello nazionale, regionale e locale, determinando per ogni singola
amministrazione l'insieme delle principali componenti hardware e
software in uso.

Le informazioni acquisite contribuiranno, inoltre, a fornire gli
elementi utili all'individuazione dei soggetti che, essendo proprietari
di infrastrutture fisiche adeguate alle esigenze dell'attuale contesto
organizzativo ICT della PA, potranno essere candidabili a ricoprire il
ruolo di Polo Strategico Nazionale ai sensi del `Piano Triennale per l’Informatica nella Pubblica Amministrazione 2017-2019 <https://pianotriennale-ict.italia.it>`_.

Al termine delle attività del Censimento, infatti, le infrastrutture fisiche dell’Amministrazione, in base alle informazioni fornite, saranno classificate, in una delle seguenti categorie:
-  candidabile a "Polo Strategico Nazionale";
-  "Gruppo A";
-  "Gruppo B".

Ogni amministrazione affida le attività connesse al censimento del proprio patrimonio ICT al "Responsabile del Censimento del Patrimonio ICT" che dovrà garantire la ricognizione dei dati richiesti, nonché della veridicità dei medesimi. Ai sensi della `Circolare AgID n. 05/2017 <https://www.censimentoict.italia.it/it/latest/docs/circolari/2017113005.html>`_,
tale ruolo è svolto dal Responsabile dell’Ufficio dirigenziale di cui all’art. 17 del Codice dell’Amministrazione Digitale o da soggetto da lui delegato.

